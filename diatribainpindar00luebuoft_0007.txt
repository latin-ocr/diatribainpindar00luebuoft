1. Num omnino probabile sit, Pausaniam in Sicyoniae descriptione superioris
cuiusdam eruditi opus pressius secutum esse.

Extat apud Pausaniam 2, 5, 6 ad 2, 6, 7 antiquissimorum apud Sicyonios regum
enumeratio, usque ad Heraclidarum adventum continuata. Haec tabula non nomina sola
continet, nec solitam in anagraphis ieiunitatem ostendit, sed alacrior longe est, fabulis
variata et rerum gestarum memoria ornata. Insunt deorum ad reges commeantium mira-
cula, mulierum cum deis coniugia, bellorum breves mentiones; habet haec anagrapha
speciem plane narrationis e volgi ore exceptae. Accedit ad vivae vocis imaginem con-
firmandam frequens vocabulorum λέγουσιν et φασίν iteratio. His facile adducare, ut Pau-
saniam, quae de urbe Sicyone et agro Sicyonio scripsit (2, 5, 5 ad 2, 12, 2), pleraque ab
ipsis Sicyoniis, ab periegetis et aedituis accepisse credas. Mihi ipsi plane persuasum est,
Pausaniam rerum Sicyoniacarum esse testem oculatum. Tamen doctior est haec earum
antiquitatum expositio, quam quae omnis ex illorum mystagogorum supellectili et penu
repeti possit. Itaque probabilius est, Pausaniam egregii cuiusdam, qui plane in antiqui-
tatibus Sicyoniis habitaret, auctoris opuS, antequam urbem adiret, lectitavisse‚ eaque lec-
tione instructum deinde omnia maiore cum fructu percontatum et perscrutatum esse.
Neque vero meliorem quemquam in eo proposito ducem sequi potuit, quam Menaechmum,
Sicyone natum, Σικυωνιακῶν auctorem. Felici vero casu accidit, ut in praestantissimis Me-
naechmi fragmentis, quamquam paucis tantummodo lineis contineantur, tamen res non-
nullae insint valde subtiles et exquisitae, quae Menaechmo cum Pausania communes sunt.
Eis inspectis vix, opinor. dubium relinquetur.v quin Menaechmo auctore Pausanias usus sit.
Sed huius rei argumenta nunc accuratius examinanda sunt.

2. Pausaniam Menaechmi Sicyonii opere usum esse, primum demonstrat
anagrapha regum Sicyoniorum antiquior ambobus communis.

Ac primum quidem, unde propiorem quandam inter Pausaniam et Menaechmum
cognationem colligas, hoc est, quod ambo in regum Sicyoniorum serie Adrastum continuo
post Polybum collocant eumque Polybi successorem legitimum dicunt, qui Polybi nepos
ex filia fuerit. Paus. 2, 6, 6 Πόλυβος δὲ Ταλαῷ τῷ Βίαντος βασιλεύοντι Ἀργείων Λυσιάνασσαν
τὴν Θυγατέρα ἔδωκε· καὶ ὅτε Ἄδραστος ἔφευγεν ἐξ Ἄργους, παρὰ Πόλυβον ἦλθεν καὶ ὕστερον
. . . τὴν ἐν Σικυῶνι ἀρχὴν ἔσχεν. Cum Pausania consentit Menaechmus Schol. Pind. Nem. IX,
p. 493 extr. Μέναιχμος δὲ ὁ Σικυώνιος οὕτω γράφει· Ἄδραστος δὲ φυγὼν ἦλθεν εἰς

