lo

9. Proetus in eundem atque Acrisius locum evectus ab Melampode, in antiquissimis
fabulis fidissumo eius sodali et consorte, diremptus est. Quibus machinis
miserandum vere in modum succursum sit.

Haec igitur duorum nominum adiectio in Acrisii sane et Proeti posterorum serie
concentum et consensum aliquem effecit. Sed curn vix hoc fulcro labantes antiquorum
stemmatum parietes refecti paullulum essent, ab altera parte nova strages imminebat.
Nam hoc ipsum artificium, quod ad Proeti et Acrisii stemmata exaequanda utile fuit, in
alia re recens volnus fecit. Quom enim Argeo et Anaxagora insertis Proetus in locum
longe altiorem et celsiorem evectus esset (in sedem ab Adrasti bello sextam ex quarta),
id necessario hunc effectum habuit, ut ab vicinis sibi in vetustiore sede heroibus divelle-
retur. Ac erat unus saltem cum quo in antiquissimis illis fabulis, quas in superioribus
excussimus, quasi unam bigam effecerat: Melampus. Quis audito Proeti nomine non una
Melampum cogitaret? Cui non dictae exauditaeve erant lymphaticae Melampodis salta-
tiones, quibus insanientes Proeti filias e saltibus Sicyonem abduxisset? Itaque Proetus
cum Melampode eadem atque cum Acrisio necessitudine coniunctus videbatur. Ego quo-
vis pignore proposito contenderim, antiquos stemmatum fabricatores serio deliberasse, num
eodem remedio, quo Proetus ad altiorem locum evectus esset, Melampodi quoque eius sodali
succurri posset, inserendis nonnullis nominum heroicorum umbris. Sed unus Melampus
ab huius remedii usu interclusus erat, ancipiti quodam, seu felici seu sinistro, honoris
genere. Nam Melampodi stationem, quam obtinebat, quartam ab Adrasti bello aetatem,
locus ille clarissumus in Odyssea o, 224—255 immortalem et sempiternam reddiderat.
Itaque in sua ille sede Musarum vinculis, aureolis illis quidem, verum inexorabilibus
affixus erat.

Cum igitur ipse homo loco moveri non posset, fabulae forma mutata est. Quare
iarn thesaurorum illorum mythicorum custodes et dispensatores talem nunc fabulae de
Proetidibus faciem procuderunt‚ in qua -— triste dictu — Melampus a Proeto, sodali suo,
solutus esset et uterque seorsum mulierum insanientium curationem efficeret. Itaque curn
haec fabula olim una et integra fuisset, hac novicia narrandi ratione bifariam divisa est.
Est antiquae 'fabulae imago, sed omnia in peius mutata. Anaxagorae tempore, — nam
ita sere declamabant -—, deorum provisu mulieribus Argivis insaniam incidisse, eum in
modum ut in montibus vagarentur. Ad haec mala curanda ab rege Anaxagora —— nam
is nunc est τὰ πάντα - Melampodem accitum esse eo pacto composito, ut, si salvas illas
fecisset, duas regni partes tertias acciperet. Huius narrandi formae Pausanias testis est
2, 18, 4 ἐπὶ γὰρ τῆς ἀρχῆς τῆς Ἀναξαγόρου τοῦ Ἄργου τοῦ Μεγαπένθους μανία ταῖς γυναιξὶν

ἐνέπεσεν, ἐκφοιτῶσαι δὲ ἐκ τῶν οἰκιῶν ἐπλανῶντο ἀνὰ τὴν χώραν, ἐς ὃ Μελάμπους ἔπαυσε
σφᾶς τῆς νόσου, ἐφ’ ᾧ τε αὐτὸς καὶ ὁ ἀδελφὸς Βίας Ἀναξαγόρᾳ τὸ ἴσον ἕξουσιν. Similiter
Diodorus 4, 68, 4 ἀντὶ δὲ ταύτης τῆς εὐεργεσίας χάριν ἔλαβε παρὰ τοῦ βασιλέως Ἀναξα-
γόρου . .. τὰ δύο μέρη τῆς βασιλείας κατοικήσας δὲ ἐν Ἄργει κοινὴν ἐποιήσατο τὴν βασιλείαν

Βίαντι τῷ ἀδελφῷ. Novum est quod adicit Diodorus, Megapenthis filiam Iphianiram Me-
lampodi nuptum datam esse: γήμας δὲ τὴν Ἰφιάνειραν τὴν Μεγαπένθους ἐτέκνωσεν Ἀντιφάτην
καὶ Μαντώ (fortasse Μάντιον scribendum).

