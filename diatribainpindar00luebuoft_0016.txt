12
regum anagrapha noviciis illis phantasmatis, in Heraclidarum fabrica procusis, umbris
illis regum Argei et Anaxagorae se addixit. Itaque Menaechmus quoque torrenti illi,
quo animi hominum ad vetera abolenda ferebantur, patienter se subiecit. Sed unum ta-
men est, in quo ceteris Menaechmus praestat: Sicyoniam anagrapham a pannis Clistheneis,
ab Inachorum‚ Polyphidum, Pelasgorum (Syncellus p. 279, 280) turba puram et integram
servavit, nec Adrastum antiquissimo et iustissimo honoris titulo, quo in ipsa Thebaide
cyclica indutus erat, ut Polybi regis nepos diceretur, fraudavit.

ll. Pausaniae in rebus tam subtilibus et a volgari notione remotis cum Menaechmo
consensum documento esse, eum ipso Menaechmi opere usum esse.

Iam vero, quid ex eis quae disputavimus sequatur, considerandum est. Vidimus
inter Pausaniam et Menaechmum de rebus quibusdam gravissimis mirificum consensum
intercedere. Ambo in anagrapha Sicyonia tradenda incorruptam antiquitatem sequuntur,
in Argolica anagrapha noviciam formam praeferunt. Sed unum praeterea gravissimum
est. Pausanias in antiquis fabulis Sicyoniis ita nonnulla novavit, ut cum anagrapha Ar-
golica consentirent: non temere est, quod Melampodem a Proeto seiunxit. Cum vero de
anagrapha illa Argolica aliquot demum capitibus post (2, 18, 4) exposuerit, verisimile est,
eum illud non iudicio suo fretum dixisse, nam si ita esset, lectorem ratiocinationis suae
compotem fecisset, sed alienae auctoritati obsecutum. Deinde vero reputandum est, illud
de anagrapharum diversa auctoritate iudicium, quod Menaechmus et Pausanias tulerunt,
tam subtile et exquisitum esse, ut vix credibile sit, id in duorum scriptorum tot saeculis
diiunctorum cerebro sua sponte tam simile natum esse. Quare eum qui posterior fuit, ab
eo, qui prior scripserat, versuram fecisse credo. Suadet res ut fingamus, Pausaniam, cum
ad Sicyonem visendam se accingeret, Menaechmi Σικυωνιακῶν opere legendo se ipsum
edocuisse et ingenium ad ea, quae deinde spectaturus esset, acuere voluisse. Ita in-
structus tanto melius omnia ab exegetis percontari potuit. Eos vero Pausaniam diligenter
consuluisse hoc documento apparet, quod in Sicyoniacis antiquitatibus ipse adnotat, bonos
illos viros nesciendi etiam artem interdum probe intellexisse; Paus. 2, 9, 7 de ligno quo-
dam contra luporum impetus salutari, quod ut miraculum in Apollinis Lycii templo ad-
servabatur: τὸ Ξύλον δὲ ἐκεῖνο ἔκειτο μὲν ἐν τῷ ἱερῷ τοῦ Λυκίου, ὅ τι δὲ ἦν δένδρον, οὐδὲ οἱ
τῶν Σικυωνίων ἐξηγηταὶ συνίεσαν.

12. Regum indicem in Clisthenis anagrapha non temere concinnatum esse, sed
studia prodere in originibus Sicyoniis investigandis collocata.

In antiquae igitur regum Sicyoniorum anagraphae locum Clisthenes novam, multis
locis funditus mutatam substituit, quae alteram illam paullatim prorsus extrusit. Nam
etsi post Clisthenis mortem et omnino post Orthagoridas sublatos plurima Clisthenis in-
stituta a Sicyoniis abolita sunt, cuius rei testis est Herodotus 5, 68, qui sexagesimo post

