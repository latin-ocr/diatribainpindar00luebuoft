11

10. Pausaniam et Menaechmum cum Sicyoniam anagrapham intemeratam tradant,
Argolicam anagrapham interpolatam exhibere. Inde ortum esse pravom
Pausaniae de Melampodis aetate mythica iudicium.

Posteaquam igitur demonstratum a nobis est, quae fata et quas mutationes fabula
de Proeto et Melampode subierit, porro nunc quaerendum erit, quam potissumum fabulae
formam Pausanias secutus sit, ut deinde, num in hac quoque re cum Menaechmo ei con-
veniat, eruatur. Pausanias non antiquiorem formam, sed recentiorem, quae Heraclidis
impulsoribus orta est, sequitur. In Sicyoniae descriptione 2, 5, 4 ad 2, 12, 2 ter ab eo
Proetus memoratur, qui Sicyone filias suas sanas et a gravi morbo liberatas deorum bene-
ficio receperit. In eis locis nullo verbo Melampus nominatur, immo solus semper Proetus
procedit et negotia sua peragit. Curat autem praecipue fanorum nonnullorum dedicatio-
nes, primum Apollinis, Paus. 2, 7, 8 τὸν ναὸν τοῦ Ἀπόλλωνος] ὁ δὲ ναὸς ἔστι μὲν ἐν τῇ νῦν
ἀγορᾷ, ‘ro δὲ ἐξ ἀρχῆς λέγουσιν αὐτὸν ὑπὸ Προίτου ποιηθῆναι. De eadem aede Paus. 2, 9, 8.
Deinde Iunonis quoque aedem prope portum Sicyoniorum Proetus dedicaverat, quoniam
Iuno potissimum filiabus propitia reddenda erat, Paus. 2, 12, 2 καταβαίνουσιν ἐς θάλασσαν
ἐν ἀριστερᾷ τῆς ὁδοῦ ναὸς Ἥρας, οὐκ ἔχων οὔτε ἄγαλμα οὔτε ὄροφον· τὸν δὲ ἀναθέντα Προῖτον
εἶναι τὸν Ἄβαντός φασιν. Apud Pausaniam igitur Argivorum regum anagraphae mutatio
hanc vim habuit, ut domesticas Sicyoniorum fabulas immutaret, nam Melampodem a
Proeto segregavit. Hoc certe ab exegetis Sicyoniis non ita acceperat.

Iam quaeritur, quae Menaechmi de his rebus sententia fuerit; num veterem an
noviciam regum Argivorum anagrapham probaverit, et quid de Melampodis et Proeti
consortio iudicarit. Potest autem, si quid video, haec quaestio ad liquidum perduci. Habe-
mus enim inter pauca sane illa Menaechmi Sicyonii fragmenta, quae optime collecta sunt
a Carolo Mueller in F ragm. Script. de rebus Alexandri Magni in calce editionis Arriani,
Paris 1877, p. 145, unum, quod praestantissumum est et in hac quaestione maxume fruc-
tuosum. Extat fragmentum apud Schol. ad Pind. Nem. IX, p. 493 extr.. et editum est
rectius nunc, quam olim apud Boeckhium, a Tychone Mommsen in Progr. Moenofranc-
furtensi (1877) p. 9 diligenter inspectis codicibus Med. B et Vat. B. Narrat in hoc frag-
mento Menaechmus de rixa Melampodidarum et Biantidarum. quorum illis temporibus
capita fuerunt Amphiaraus et Adrastus eiusque frater Pronax. Amphiaraus victoriam
consecutus est potissumum sociorum quorundam opera. Hos socios Menaechmus vocat
Anaxagarzdas. Schol. Pind. p. 493 extr. Μέναιχμος ὁ Σικυώνιος οὕτω γράψει’ .. Πρῶναξ
μὲν ὁ Ταλαοῦ βασιλεύων Ἀργείων ἀπθνήσκει καταστασιασθεὶς ὑπὸ Ἀμφιαράου καὶ τῶν Με-
λαμποδιδῶν καὶ τῶν Ἀναξαγοριδῶν. Muellerus quod addit: Anaxagorz'dm· aliunde vix noti,
credo ei desiderio cum Mommensi p. 10 docta adnotatione, tum eis, quae a nobis supra
disputata sunt, satisfactum esse. Anaxagoridae qui ab Menaechmo nuncupantur Iphis et
Capaneus sunt, eidem quos Pausanias 10, 10, 3 ‘posteros Proeti' significat οἱ ἀπόγονοι
Προίτου Καπανεὺς Ἱππόνου καὶ Ἐτέοκλος ὁ Ἴφιος. Iam vero haec una vox Anaxagorz'darum
pro face nobis esse potest ad verum de Menaechmi super his rebus sententia inveniendum.
Menaechmus, qui in anagrapha Sicyonia incorruptam vetustatem defendit, in Argivorum

