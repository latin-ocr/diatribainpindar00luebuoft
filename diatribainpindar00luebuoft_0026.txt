22

et in ipso Amphiarai interitu, quantopere Iuppiter eum dilexerit, apparuit. Pulcre de
Amphiarao vates Homericus loquitur Odyss. 0, 244 λαοσσόον Ἀμφιάραον, ΙΙ ὃν περὶ κῆρι
φίλει Ζεύς τ’ αἰγίοχος καὶ Ἀπόλλων ΙΙ παντοίην φιλότητ’· οὐδ’ ἵκετο γήραος οὐδόν, ΙΙ ἀλλ’ ὄλετ’
ἐν Θήβῃσι γυναίων εἵνεκα δώρων. Iuppiter quam amice in extremo discrimine Amphiaraum
tutatus sit, Pindarus enarrat Nem. IX, 24 ὁ δ’ Ἀμφιάρῃ σχίσσεν κεραυνῷ παμβίᾳ Η Ζεύς τὰν
βαθύστερνον χθόνα, κρύψεν δ’ ἅμ’ ἵπποις, Η δουρὶ Περικλυμένου πρὶν νῶτα τυπέντα μαχατὰν Η
θυμὸν αἰσχυνθῆμεν.

23. Pindarus cur haec Chromio cecinerit.

Iam igitur facile dictu est, carminis Nem. IX summa sententia quibus potissumum
rebus contineatur: duorum splendidissimorum heroum, Adrasti et Amphiarai, exemplis pro-
positis duo ingeniorum humanorum genera inter se comparantur et utrum praestantius
sit, leni nutu a Pindaro significatur. Quaerat quispiam, cur haec apud Chromium Pindarus
contionetur. Respondeo: ecce habemus unam aliquam earum quaestionum, de quibus
Pindarum, qua erat ingenii et sublimitate et elegantia, cum amicis confabulari solitum
esse verisimile est. Talia vel inter pocula praesente Pindaro apud Chromium discepta-
bantur. Cum igitur sermo motus esset de vera virtutis et iustitiae humanae natura et ratione,
cumque alii Adrasteam, alii Amphiaraeam virtutis expetendae regulam defensum iissent,
Pindarus huius carminis occasione oblata usuS, quam ipse de summo vitae proposito
speciem animo concepisset, Chromio et amicis indicare voluit.

