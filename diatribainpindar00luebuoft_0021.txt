17

θάνεν Ἀμφιάραος. Sed Polyphidem Mantio patri iratum e patria Hyperesiam emigrasse,
vers. 254 ὅς ῥ’ Ὑπερησίηνδ’ ἀπενάσσατο πατρὶ χολωθείς, ΙΙ ἔνθ’ ὅ γε ναιετάων μαντεύετο πᾶσι
βροτοῖσιν. Hyperesia urbs postea Aegira vocata est.

17. Fabula de Polyphidis discessu ad Hyperesienses egregie favit Clisthenis consiliis.
Eruditorum coniectura, pro ignoto Polyphide nobilissimum Polyidum substituendum
esse, speciosior est quam verior.

Caussam mutati nominis Pausanias 7, 16, 2—4 narrata pulchra fabella exponit. In
Hyperesiensium fines Sicyonii forte armatam incursionem necopinato fecerant. Hypere-
sienses, qui ad earn rem imparati essent, nec copiarum viribus se satis pares sentirent,
ad facetum satis strategema confugerunt. Camarum, quarum in saltibus suis magnam
vim habebant, amplum gregem in monte constituerunt. Tum, noctis tenebris obortis, in
earum cornua ardentes faces adligaverunt, quibus adventantis iamiam per noctem socio-
rum exercitus species excitata est. Sicyonii inexpectato illo auxilio scilicet conterriti
castra e finibus Hyperesiensium moverunt et infecta re domum redierunt. Hyperesienses
propter hoc caprarum meritum in eius strategematis memoriam urbi suae novom a capris
nomen indiderunt eamque Aegiram vocarunt. Dianae Agroterae‚ cuius ope consilium in
mentem sibi venisse opinabantur, aedem eo loco aedificarunt, in quo caprarum pulcher-
rima, quae toti gregi princeps praegrediebatur, primurn procubuisset, Paus. 7, 26, 3
Ὑπερησιεῖς δὲ τῇ τε πόλει τὸ ὄνομα τὸ νῦν μετέθεντο ἀπὸ τῶν αἰγῶν καὶ καθότι αὐτῶν ἡ καλ-
λίστη καὶ ἡγουμένη τῶν ἄλλων ὤκλασεν, Ἀρτέμιδος Ἀγροτέρας ἐποιήσαντο ἱερόν. In hanc
igitur urbem Polyphidem propter iniurias a patre Mantio sibi factas migrasse Homerus
narrat.

Leutschius, Thebaid. cycl. fr. p. 48, praeeunte Welckero, Aeschyleische Tri1.p.211,
nomen “Feb'plzides'' in suspicionem vocavit, quod hoc nomen homini vaticinandi artis
peritissumo non conveniat; vati, inquit Leutschius, plane ineptum est nomen Πολυφείδης.
Eustathius de accentu disserens ita explicat p. 1967, 20 πολυφειδὴς μὲν ἐπιθετικῶς ὁ πολλὰ
φειδόμενος, Πολυφείδης δὲ κύριον. Iam vero in Melampodidarum prosapia clarissimus vates
nomine Jblyz‘dus occurrit, Coerani filius, euius nomen, si quod unquam, vati conveniens
est. Polyidus Coerani filius vates est in Adrasti exercitu contra Thebas post Amphi-
araum nobilissumis, Athenaeus XI, l, p. 459; Corinthi domicilium habet, Pind. Ol. XIII,
75; Iliad. v. 663 sqq. Suadet igitur LeutschiuS, ut in illo Odysseae loco o, 249—255 pro
Polyphide, qui traditus est, restituatur Polyidus Etenim, inquit, restituendus es! in
Odyss. l.c. Πολύειδος, .. . quod evincunt v. 263. 254. Quod autem aliis ibi maioribus Poly-
phides ortus dicatur, quam Polyido Coeranidae plerumque tribuantur, hoc non magni
momenti esse, quoniam stemmata saepe progressu temporum mutata sint. Sed haec
Welckeri et Leutschii‚ virorum eximiorum, coniectura speciosior est, quam verior. Nam
ut nunc mittam coniecturam a Leutschio de stemmatis commutatis propositam, quae ipsa
iarn audacior videtur, quam quae admitti possit, nominis Polyidi forma obstat. Polyphidis
nomen bis in casu obliquo Πολυφείδεα Odysseae illo loco positum est. Iam si formam

3

