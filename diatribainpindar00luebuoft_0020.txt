16

volutans Clisthenes, ut veteris Inachi nomen posteritatis memoriae mandaret, iuniorem
quendam Inachum post Polybum in anagrapha collocavit, Attribuit huic Inacho annos
42 secundum Eusebium vol. Π ed. sch. p. 46 et 47, vel si Syncello p. 279 adstipulemur
annos 45.

16. Pelasgus et H2lyj>lli1ies in anagrapha quid sibi velint. Quomodo fieri possit,
ut Polyphidis nil nisi nornen in anagrapha positum stomachum iam
Argivis movere debuerit.

Ex eisdem originum et primordiorum Sicyoniorum studiis, quibus Clisthenes et
amici eius, sacerdotes Carnei, tarn exquisitam curam impenderunt, prodiit haud dubie
alterius quoque regis commenticii nomen, quod remotissimam antiquitatem redolet, Pelasgi.
Hunc Pelasgum Clisthenes in regum serie paenultimum‚ h. e. vicesimum quintum, fecit,
ante Zeuxippum proxumum. Annos ei adsignavit 20, conf. Euseb. l. S. p. 54 sq. Sync.
p. 280. Hoc nomine posito Clisthenes antiquorum, qui primordio rerum Sicyoniam quo—
que coluissent, Pelasgorum memoriam renovare studuit. Sicyone enim multa caseorum
temporum monumenta et reliquiae visebantur, quae ad Pelasgorum artem, cultum, reli—
giones referri poterant. Pausanias duo simulacra commemorat, alterum Iovis Milichii,
alterum Dianae Patroae, quae nulla arte facta, nullis oris lineamentis expressis, formam
tantum pyramidis et columnae habuerint; Paus. 2, 9, 6 μετὰ δὲ τὸ Ἀράτου ἡρῷον . .. ἔστι
Ζεὺς Μειλίχιος καὶ Ἄρτεμις ὀνομαζομένη Πατρῴα, σὺν τέχνῃ πεποιημένα οὐδεμιᾷ· πυραμίδι
δὲ ὁ Μειλίχιος, ἡ δὲ κίονί ἐστιν εἰκασμένη. conf. Gompf, Sicyon. spec. p. 80 not. 137 et C.
F. Hermann, Gottesdienstl. Alt.2 ξ 18, 12. Deinde hoc quoque commemorandum est, in
antiquis fabulis Asopi, dei fluvialis et regis apud Phliasios, filium fuisse Pelasgum, qua
de re testatur Diodor. 4, 72, 1 Ἀσωπὸς δὲ ἐν Φλιοῦντι κατοικήσας ἔγημε Μετώπην τήν Λάδωνος,
ἐξ ἧς ἐγένοντο δύο μὲν υἱοί, Πελασγὸς καὶ Ἰσμηνός. His omnibus reputatis Pelasgus eodem
modo, ut Inachus in anagrapha Sicyonia, subnatus videtur e studiis in originibus Sicyoniis
a Clisthene eollacatis.

Praeter has Inachi et Pelasgi umbras, quas in sua fabrica fictas regum indici in-
seruit Clisthenes, tertium etiam est nomen Poljplzz'dt's regis, quod ipsum quoque in antiqua
anagrapha non invenitur, sed eo consilio a Clisthene interpositum est, ut Hippolytum et
Lacestadam loco moveret. Huius quoque nominis ratio reddi poterit. Caussa, qua per-
motus Polyphidem Clisthenes intrusit, eadem est, qua impulsus plurima in republica no-
vavit, insigne erga Argivos odium. Polyphides enim fuit antiqui regis Argivi Mantii e
gente Melampodidarum filius, qui propter grave cum patre suo discidium e patria discessit,
et Hyperesiam se contulit, cui oppido Aegirae postea nomen fuit, quodque haut procul
a Sicyone abest. Luculentissumum et locupletissumum de Polyphide testem habemus
Homerum Od. ο, 249-255. Narrat Homerus, Mantium Melampodis filium e muliere Ar-
giva —— Iphianassam, Proeti filiam intellegit — prognatum duos rursus filios genuisse: Po-
lyphide-m et Clitum. Alterum, Clitum, Auroram rapuisse3 alterum, Polyphidem, post
Amphiarai immaturam mortem ab Apolline optimum omnium mortalium vatem constitutum
esse, Od. o, 252 αὐτὰρ ὑπέρθυμον Πολυφείδεα μάντιν Ἀπόλλων Η θῆκε βροτῶν ὄχ’ ἄριστον, ἐπεὶ

