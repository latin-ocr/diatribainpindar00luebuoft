19

finitum Dorienses certe pro viribus curarunt, ut Adrasto antiquus honor restituere-
tur. Pindarus haud dubie utriusque factionis, nam Clisthenes quoque suae caussae multos
patronos reliquerat, studia probe noverat. Quare cum anni 472 a. Chr. n. aestate (nam
id esse tempus carminis Nemei IX, demonstravit Leutschius in Philologi vol. 14 p. 57;
conf. nos in Prooem. Bonnensi schol. hib. 1883s84 p. 14) Pindarus a Chromio rogatus
carmen epinicium in victoriam partam in Pythiis Sicyoniis pangeret, facere omninonon
potuit, quin in Adrasto ludorum eorum conditore celebrando controversiam illam tangeret.
Ab utra parte standum sibi esset, ne punctum quidem temporis dubitavit3 toto pectore
Doribus favebat. Verum non eadem ratione, qua Doriensium Sicyoniorum iure consulti
Adrasti regnum legitimum et iuris praesidia defensum ierant, poeta sibi procedendum
opinabatur. Quae totiens dicta et disceptata fuerant, ad taedium iterare noluit, ταύτὰ δὲ
inquit Nem. VII, 104 τρὶς τετράκι τ’ ἀμπολεῖν ΙΙ ἀπορία τελέθει, τέκνοισιν ἅτε μαψυλάκας Διὸς
Κόρινθος. Itaque Pindarus Adrastum ex illo contentionum et mutui partium clamoris
strepitu in altiorem quasi stationem et speculam sustulit et talem eius herois imaginem
adumbravit, quae aeterna quadam pulchritudine circumfusa esset.

Heroum in poesi haec natura et vis est, ut non tam singulorum hominum in eis
fata et mores conspiciantur et illustrentur, quam ut omnino humani generis et naturae
humanae certa quaedam studia, vi singulari erumpentia, corpus et formam induant, ut
quae maxume humana sint, in illis mirum quantum aucta et ad summum quendam gradum
exculta adpareant. Cohaeret autem cum hac quidem heroum specie, qua humana huma-
nitus. sed robore quodam humanos fines excedente peragunt, ut plerumque eorum
eximia virtus cum culpa aliqua coniuncta sit. Nam hoc fere in poesi heroum proprium
est, ut virtutes eorum modum egrediantur. Culpae notio ab heroum moribus, quoniam
nihil humani a culpa prorsus vacuum est, plane inseparabilis est. Neque vero hac culpae
macula minus venerabilis redditur imago heroum. Immo ea, quae illi patiuntur, quibus
illam culpae caecitatem luunt, humani generis vicem patiuntur: τὰ παθήματα μαθήματα.
Haec non ipsis tantum, qui plectuntur, sed universo generi humano, fructui sunt. Ab his
principiis orsus Pindarus Adrasti imaginem in carmine Nem. IX pinxit. Adrastus et Am-
phiaraus uterque alteri opponuntur. Ac primurn quidem Adrasti ingenium tale est, ut
ad strictum ius omnia revocet, ut ne unguem quidem latum ab summa aequitate et iusti—
tia discedat; sed cum hac eius virtute hoc vitium coniunctum est, quod sibi nimium con-
fidit, quodque, quoniam normam recti et pravi suo unius iudico constare opinatur, deorum
immortalium monita et ostenta parum curat vel nihili aestimat. Tale ingenium Adrasti
in veteribus iam carminibus epicis, atque in ipsa iam⁴ Thebaide, descriptum, opinor,
fuerat; Pindarus tradita antiquitus huius imaginis lineamenta accuratius expressit et
expolivit.

20. Bellum Amphiarai cum Biantidis a Pindaro Nem. IX, 13 narratum quomodo

ortum sit. Oi'cles a Talao regno pulsus ad Arcades se recipit.

Quaecunque de Adrasto traduntur, cuncta hanc morum eius imaginem confirmant.
Adrastus cum ex patria Argis exul apud Polybum avom Sicyone commoraretur, a Sicyo-

