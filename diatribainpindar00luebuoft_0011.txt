,-

Ι

Ἶφις μὲν γὰρ ὁ Ἀλέκτορος τοῦ Ἀναξαγόρου Σθενέλῳ τῷ Καπανέως ἀδελφοῦ παιδὶ ἀπέλιπε τὴν
ἀρχήν, hoc enim loco vocem ἀδελφός fratem patruelem significare, nec cum nonnullis apud
Pausaniam ἀνεψιοῦ scribendum esse, rectissume observavit Siebelisius vol. Ι, Explicatt.
p. 207. Liberior quidam vocis ἀδελφός usus apud Pausaniam iterum invenitur 5, 11, 6 ubi
Panaenum Phidiae ‘fratrem' vocat Πάναινος μὲν δὴ οὗτος ἀδελφὸς ἦν Φειδίου, cum Strabone
teste ἀδελφιδοῦς Phidiae fuerit, Strab VIII, p. 354 Πάναινος ὁ ζωγράφος, ἀδελφιδοῦς ὢν
αὐτοῦ καὶ συνεργολάβος, conf. Siebelisium vol. II, Explicatt. p. 220. De Alectore et Hip-
ponoo fratribus stemma quoque, quod Heynius ad Apollod. p. 1020 expressit, conferri
potest. quamquam hoc interpolatam iarn speciem ostendit.

Cum igitur in interpolatis fontibus Alector et Hipponous haud dubie fratres sint,
admodum in proclivi erit conicere, etiam in vetustiore et nondum interpolato Proeti poste-
rorum stemmate fraterno eos vinculo coniunctos fuisse. Iam cum constet in vetustiore
anagrapha Hipponoi patrem, Capanei avom, fuisse Megapenthem, Schol. Pind. p. 494 init.
Προίτου Μεγαπένθης, οὗ Ἱππόνους, οὗ Καπανεύς, de quo loco supra expositum est, non minus
certo constabit, Alectoris quoque in vetustissimis fabulis et carminibus epicis patrem Mega-
penthem fuisse. Itaque altera haec Proetidarum stirps, e qua Iphis, Capaneo aequalis,
prodiit, hunc in modum decurret: Proetus, illegapenfhes, Alecto& spln's, Eteoclus. Hoc
quoque stemma nunc egregie concinit cum Melampodidarum serie; respondet Iphz'z‘ Am-
phiaraus, Alectorz' Ofelcs, illegapcnflzz' Anlz'phatcs, Proeto fllclampns. Itaque haec quoque
computatio Proetum Melampodi aequalem facit.

6. Heraclidarum stemmata longiuscula in Peloponnesum allata quomodo antiquas
anagraphas onerarint, obruerint, diruperint.

Sed haec stemmatum antiquorum congruentia, quae apud Hesiodum et in The-
baide cyclica tarn clare tamque eleganter contemplantium se oculis offert, postea pertur-
bata est, cum stabilita paullatim Doriensium dominatione Heraclidae maiorum suorum
nomina Argivis genealogiis immiscerent. Turbarum autem, quae exortae sunt, ea potis-
sumum caussa fuit, quod proavorum, unde Hercules originem cepisset, series aliquanto
plenior et auctior est, quam stemmata regum Argivorum, si modo in pernumerando ab
eisdem primordiis proficiscare. Ac sane id ita ut faciamus ipsa rerum natura poscit; nam
Heraclidarum semper stemmata antiquioribus in Peloponneso stirpibus insertae sunt. Fuit
enim haec profecto in primariis Heraclidarum artibus ad populos qui armis subacti erant
in obsequio retinendos ut ipsi illis non peregrini viderentur, sed ut suarum originum prima
stamina heroum in Peloponneso patriorum et domesticorum claris nominibus attexerent.
Sed ex hac re, ut erat sane prudenter instituta, tamen fieri non potuit, quin grave in-
commodum nasceretur. Nam Heraclidae, ut diximus, longiusculis anagraphis delectabantur.
His igitur in antiqua stemmata insertis iam series vicinae, quae olim pulcherrime accura-
tissumeque congruerant, hiulcae fiebant et discrepabant. Haec si reputes, facile profecto
ad divinandum est, quid antiqui homines, nunquam ad fingendum tardi et timidi, anti-
quioribus istis anagraphis fecerint. Eadem earum sors fuit, quae hospitum boni Procrustae:

