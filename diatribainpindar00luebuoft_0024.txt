20

niis, cum Polybus laxius paullo imperii frena teneret, promptum obsequium poposcit et in
seditiosos severius animadvertit; edocemur de hac re apud Schol. Iliad. β, 572, qui ex
Thebaide fortasse hausit: ἐκπεσὼν γὰρ Ἄργους (ὁ Ἄδραστος) παρὰ Πολύβῳ τῷ μητροπάτορι
ᾤκει καὶ ὑπέταξεν αὐτοὺς οὐκ εἰωθότας ἄρχεσθαι. Ad Adrasti et Amphiarai ingenia, qualia
in poesi antiqua epica descripta erant, recte aestimanda, magni momenti esset, si caussam
accuratius cognoscere liceret eius belli, quod inter Biantidas et Melampodidas exarsit,
quoque Adrastus e patria excedere coactus est. Pindarus rem, ut notam auditoribus,
haud enucleatius exposuit; Adrastum discordiarum civilium turbis eiectum dicit, Nem. IX
v. 13 φεῦγε γὰρ Ἀμφιάρηόν τε θρασυμήδεα καὶ δεινὰν στάσιν Η πατρῴων οἴκων ἀπό τ’ Ἄργεος·
ἀρχοὶ δ’ οὐκ ἔτ’ ἕσαν Ταλαοῦ παῖδες, βιασθέντες λύᾳ. Sed haud improbabili fortasse, coniec-
tura unde illud bellum exarserit, definiri potest; sunt vestigia quaedam, quae quid in anti-
quissimis carminibus epicis narratum fuerit, edocere possint. De Amphiarai patre Oi'cle
volgaris sane fama haec est, eum in Herculis comitatu adversus Laomedontem, Troiae
regem, egressum in proelio a Laomedonte occisum esse; conf. Diod. 4, 32, 33 Apollod.
2, 6, 4, 1. Sed in antiquissima poesi Oi'clis fata diversa plane ratione narrabantur. Novi-
mus enim prope Megalopolin heroum Oi'clis fuisse, cum accolarum haud dubie cultu, ibi-
que hanc fabulam domesticam et patriam viguisse, in eis locis Oiclem, Amphiarai patrem,
aetatis suae vesperam degisse. Pausanias fabulam refert, cassans ille quidem caput, sed
clara voce refert tamen 8, 36, 6 ἑξῆς δὲ Ὀϊκλέους τοῦ Ἀμφιαράου πατρὸς μνῆμά ἐστιν, εἴ γε
δὴ ἐπέλαβεν αὐτὸν τὸ χρεὼν ἐν Ἀρκαδίᾳ καὶ μή τῆς ἐπὶ Λαομέδοντα Ἡρακλεῖ στρατείας μετασχόντα.
Alcmaeo, Amphiarai filius, post matris Eryphylae caedem a Furiis agitatus primum ad
avom O'iclem, etiamtunc superstitem in illis Arcadiae locis, se contulit, eo, ut recte opi-
natus est Welckerus‚ consilio, ut ab benevolentissumo sibi homine expiaretur. Apollod.
3, 7, 5, 2 Ἀλκμαίωνα δὲ μετῆλθεν ἐρινὺς τοῦ ,μητρῴου φόνου, καὶ μεμηνὼς πρῶτον μὲν εἰς
Ἀρκαδίαν πρὸς Ὀϊκλεά παραγίνεται, ἐκεῖθεν δὲ εἰς Ψωφῖδα πρὸς Φηγέα. conf. Welck.‚ Griech.
Tragoed. II p. 576 med„ qui rectissime arbitratur, hanc fabulae formam antiquissi-
mam fuisse.

Iam cum haec Oi'clis per extremos vitae annos apud Arcades commoratio satis
mirifica sit, quaeri debet, quae eum caussa e patria Argis ut exulem expulerit. Re-
sponsum, nisi omnia fallunt, ex eis peti potest, quae de Amphiarai cum Talao eiusque filiis
bello tradita accepimus. Amphiaraus sine dubio bello illo, quod adversus Talaum et filios
eius molitus est, gravem iniuriam patri Oi'cli et sibi illatam ultus est. Quare hunc in
modurn rerum gestarum ordo et cursus fingi poterit. Oi‘cles Hercule duce adversus Troiam
profectus in ea expeditione secundum recentiorem fabulae formam, quae in omnium ore
est (cf. Diod. 4, 32, 33 Apollod. 2, 6, 4, 1), a Laomedonte occiditur. In antiquiore narrandi
forma salvos et integer in patriam rediit. Sed Talaus, Biantis filius, qui patris Oi'clis
Antiphatae frater fuit patruelis, diuturna illa Oi'clis absentia usus erat ad regnum eius
occupandum. Accedebat, quod Amphiaraus illo tempore puerulus etiamtunc erat, qui
praepotentem adversarium repellere non posset. Oi'cles igitur, ex regno suo, tertia Argo-
lidis parte, exclusus, exul in Arcadiam, in ea loca, ubi multis saeculis post Megalopolis
condita est, se recepit, ibique etiam postea, cum ei redire liceret, usque ad extremam
aetatem mansit; sepulcrum certe Oi'clis ibi ostendebatur.

