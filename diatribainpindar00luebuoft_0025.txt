21. Amphiaraus iniuriarum patri Oi'cli inlatarum ultor.

Sed Amphiaraus curn adolevisset, primum hoc sibi adcurandum existimavit, ne
insignis illa et atrox iniuria, quam et pater eius et ipse ab homine propinquo accepissent,
impunis illi esset. Amphiaraus igitur, sociis adsumptis Anaxagoridis, Iphie et Capaneo,
bellum Talao eiusque filiis, Pronacti et Adrasto, intulit. In eo bello iustior caussa vic-
trix fuit: Talaus ipse et Pronax aut in proelio occisi sunt aut regni nunc ipsis erepti
dolore perierunt. Sch. Pind. Nem. IX, p. 494 init. διαφορὰ δὲ ἐγενήθη τοῖς περὶ Ἀμφιάραον
καὶ Ἄδραστον, ὥστε τὸν μὲν Ταλαὸν ὑπὸ Ἀμφιαράου ἀποθανεῖν, τὸν δὲ Ἄδραστον φυγεῖν εἰς
Σικυῶνα, et Sch. Pind. p. 493 extr. ex Menaechmo, qui hoc quoque addiderat, satis diu
Talao et filio Pronacti contigisse, ut praeda sua fruerentur, propter teneram etiamtunc
Amphiarai aetatem: Χρόνου προελθόντος πολλοῦ Πρῶναξ μὲν ὁ Ταλαοῦ . . . βασιλεύων Ἀργείων
ἀποθνήσκει καταστασιασθεὶς ὑπὸ Ἀμφιαράου . . . καὶ τῶν Ἀναξαγοριδῶν. conf. potissumum Ty.
Mommsen, Parerga Pind. in Progr. Moenofrancfurt. 1877 p. 9.

His, quae exposuimus, consideratis iam fortasse succincta et ponderosa Pindari-
corum verborum brevitas recte aestimabitur, qua discordias principum Argivorum de-
scripsit, Nem. IX, 14: ἀρχοὶ δ’ οὐκ ἔτ’ ἔσαν Ταλαοῦ παῖδες, βιασθέντες λύᾳ. De vocabulo λύα
Hesychius λύα· στάσις, deinde λυάζει· .. . στασιάζει. Adrasti igitur hoc fatum fuit, ut pro
iniuria a patre Talao et fratre Pronacte admissa admodum immerito poenas lueret. Cum
vero iniuriarum auctores mortem obissent, facile perfici potuit, ut pax inter Melampodidas
et Biantidas, proxima sanguinis cognatione coniunctos7 reconciliaretur; accedebat quod
et Adrastus et Amphiaraus eo ingenio erant, ut antiquam simultatem lubenter et haud gra-
vate obliviscerentur, Pind. Nem. IX, 15 Κρέσσων δὲ καππαύει δίκαν τὰν πρόσθεν ἀνήρ.

22. Adrasti et Amphiarai imagine proposita duo ingeniorum humanorum genera
inter se contenduntur. Alteri summa vitae norma strictum ius est; alteri
continuum cum deis per oracula commercium.

Pindarus igitur in carmine Nemeo IX Adrastum et Amphiaraum alterum curn altero
contendit; duorum heroum et multis rebus similium et maxume rursus diversorum ingenia
ita depinxit, ut utriusque curn altero comparatio venustissima efficiatur. Ambo iustitiae
amantissimi sunt, sed diversa plane ratione. Adrastus quae iusta vel secus sint, suo iu-
dicio fretus diiudicat, suo igitur arbitrio confidens generum Polynicem in regnum reducit.
Amphiaraus, quae iusta iniustave sint, non hominurn mentes et oculos, saepe terrestribus
tenebris occaecatos, discernere posse censet, sed semper deorum immortalium monita et
ostenta super his rebus audienda iudicat. Adrasto strictum ius summa est vitae norma
et dominatrix; Amphiaraus omnia deorum nutui committit; humanorum inceptorum studio-
rumque summam normam esse debere, non illam, quam homunculorum ipsorum sibi cere-
brum finxerit, agendi regulam, sed obsequium officiosissimum promptissimumque, quo
oracula et signa deorum veneremur. Amphiarai igitur ingenium dis acceptissimum est,

